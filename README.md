# 4096

V stilu legendarne igre 2048, ki je leta 2014 zagospodarila nad uporabniki mobilnih telefonov,
predstavljam igro, ki deluje enako kot njena predhodnica, s tem da je uporabniška izkušnja
veliko manj izpiljena.
In da sem jo ustvaril jaz.

Tudi njen stvarnik, takrat še 19-letni Gabrielle Cirulli, je igro 2048 osnoval na podobni igri,
imenovani 1024, tako da se moja morebitno omadeževana vest zaradi kopiranja tujega dela
avtomatsko opere.
Gabrielle s to igro tudi ni obogatel, saj ni želel zaslužiti "z nečim, kar ni njegovo".
Bravo, Gabrielle.
Tudi jaz se odpovedujem vsakršnemu profitu, četudi ne izključujem prostovoljnih prispevkov.
Ne odgovarjam pa za grenke občutke, ki bi se mu porodili, če bi ta različica zaslovela bolj
od njegove.

Pa prijetno igranje želim.
